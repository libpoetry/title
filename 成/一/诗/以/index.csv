520331,予闻山曲曰盩水曲曰厔而盩厔一邑果在山水之间乃知昔人立名良有以也予既渡渭水风雨甚寒绝无诗思行台明发聊成一诗以写兴云
520346,予经山寺爱其幽雅因留宿焉昔人所谓天下名山僧占多者信然哉所惜者世无金山长老而吾带盖不足留聊成一诗以自适云
520350,予闻秦始皇好神仙于尹喜楼南立老子庙晋惠更新即今之楼观也厥后废毁胜国时安西王乃大加修饰而于今为盛盖天下第一福地也有系牛柏相传为周时故物殆亦后人附会而补植之者予缅怀青牛老人第无自而闻其道德之言姑成一诗以写胜概云
520351,予既出楼观乃登说经台凭高纵目但觉松风满山而恍惚若闻老氏道言也且摩挲古刻而米老第一山字尤甚奇古惜从行无善绘者未能摹写其景以归姑成一诗以涤尘襟云
520354,予好奇者每邂逅山水之胜辄注目焉及抵鄠县则逼夜矣聊成一诗以自笑
498483,端己韬仲斋头谈诗听曲把酒焚香之乐可计日待也先成一诗以坚来约并呈孝先时秋试甫竣
520368,新丰盖象丰也汉高斯举其亦孝矣予经是地而闻鸡鸣犬吠之声俨有太平气象第未知太公当日果不思丰否亦不知新丰市上犹有斗酒濯足者乎因成一诗以写兴云
