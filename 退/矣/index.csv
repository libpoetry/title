604733,居停古庐奉晤陈司理震阳谭亡友李仰城将军往事不胜西州之感而古庐有黄荆卿太学则不佞乔札欢亦李将军所尝物色者也司理慷慨有大度能得士心故以诗介书为荆卿缓颊若曰交浅言深冗曹其曹丘乎则批颊退矣
493620,游金精夜宿桃阁余与郑同夫张灯置酒且饮且吟命田仲颖书之余二人饮益豪吟益奇赵伯友从旁醉卧闻喧笑声忽跃起大呼好句好句仲颖亦时时瞌睡不应罗孟文从旁大笑不已道士姜近竹以继烛不给先退矣迨明缀之得五十韵
