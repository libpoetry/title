520352,说经台之北仅一舍有祖庭焉予访重阳旧迹虽有黄冠数辈惜无可问之者然而叠阁重楼气象甚都所谓五祖七真者其亦乘云驭鹤而来憩于此耶盖不可知也予面峰峦徘徊松下恍若飞渡弱流而容与蓬山之上矣因作一诗以写幽兴云
520331,予闻山曲曰盩水曲曰厔而盩厔一邑果在山水之间乃知昔人立名良有以也予既渡渭水风雨甚寒绝无诗思行台明发聊成一诗以写兴云
520350,予闻秦始皇好神仙于尹喜楼南立老子庙晋惠更新即今之楼观也厥后废毁胜国时安西王乃大加修饰而于今为盛盖天下第一福地也有系牛柏相传为周时故物殆亦后人附会而补植之者予缅怀青牛老人第无自而闻其道德之言姑成一诗以写胜概云
520368,新丰盖象丰也汉高斯举其亦孝矣予经是地而闻鸡鸣犬吠之声俨有太平气象第未知太公当日果不思丰否亦不知新丰市上犹有斗酒濯足者乎因成一诗以写兴云
