1074991,山谷先生吊秦少游诗云少游醉卧古藤下谁与愁眉唱一杯解道樽前断肠句江南唯有贺方回此以言语文字知少游者也余乡人有官藤州者谓藤人为余言少游既病洗沐步上光华亭手持白玉杯命取江水立酌一杯而逝呜呼此岂徒然者哉东坡题少游自作挽词以为能一死生齐物我是真知少游者也
604577,病齿半月饮啖渐辍市医奏方十不一验偶遇曾君华宇授以秘方曰此一医人尝受五十金之赏于当事者也余初疑之数日齿病逾甚乃试其方一旦复常曾君能诗因以诗谢之得四十字未知一字足当一金否倘从此齿不复病即谓之千金方可矣
