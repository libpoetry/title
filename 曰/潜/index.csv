958470,荆州之川曰江曰汉曰沱曰潜曰三澨其泽曰云梦汉志谓三澨在江夏竟陵竟陵即今之景陵复州是也春秋传楚子与郑伯田于江南之梦梦与云自不同渡武昌道汉阳至复州非冬晴水涸则渺漫极目乃三澨之尾所谓梦泽也己已二月春水未生行蒲稗间累日将至景陵望孤城盖大泽中之环堵州治即古章台也
609160,既泛流霞岛望隔水一岩景最幽绝挟两小艇并入岩扉倒垂虚明澒洞日色水光隐映壁间援笔题曰潜曜洞命诸客共赋得悬字
