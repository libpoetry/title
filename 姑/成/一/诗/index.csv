520350,予闻秦始皇好神仙于尹喜楼南立老子庙晋惠更新即今之楼观也厥后废毁胜国时安西王乃大加修饰而于今为盛盖天下第一福地也有系牛柏相传为周时故物殆亦后人附会而补植之者予缅怀青牛老人第无自而闻其道德之言姑成一诗以写胜概云
520351,予既出楼观乃登说经台凭高纵目但觉松风满山而恍惚若闻老氏道言也且摩挲古刻而米老第一山字尤甚奇古惜从行无善绘者未能摹写其景以归姑成一诗以涤尘襟云
