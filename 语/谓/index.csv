837440,湘江静·纪梦。天孙渡河前三夕，余病始閒，梦见一廨前鼓钹喧阗，作鱼龙曼衍之戏。随之游行，所经通衢荒旷，道旁二三老者向余诵数语，谓此道咸閒人所作湘江静词，有可慨者。余亦未悉所诵，漫应之曰：梅溪旧作原凄楚之音也。既而百戏纷集，招摇而过，最后童子持纸彩为花，愈繁夥，愈幺细，渐至若有若无，衰草凝烟，前望似已无路，惘惘而寤。即以梅溪原韵纪之
837659,浪淘沙·蕙风翁天春楼漫笔，有记螳螂一则。言藤本花有曰夜来香者，其叶下必有一二小螳螂栖集，纤碧与叶同色，若相依为命者。曩寓金陵岁买是花，罔或爽也。词人体物之微，即小可以见大。余笑语翁若仿王桐花句例，当云妾是夜来香，郎是螳螂矣。翁深赏是语，谓天然浪淘沙佳句也。联咏足成一解
