155434,碧瓦笼晴烟雾绕。水殿西偏，小立闻啼鸟。风度女墙吹语笑。南枝破腊应开了。 道骨不凡江瘴晓。春色通灵，医得花重少。爆暖酿寒空杳杳。江城画角催残照。
422978,庐山杂诗十四首 其十三 王思任游记称：尝于五老峰头望海绵万里。余虽不敢必，亦庶几遇之。八月二日晨起倚栏，山下川原平时历历在目，至是则满屯白云，浩然如海，深不见底，若浮若沈。日光俄上，辉映万状，其受日深者，色通明如琥珀，浅者晕若芙蕖。少焉，英英飞上，缤纷山谷间，使人神意为夺。古人真不我欺也
