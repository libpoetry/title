1064451,宣和五年四月十二日余馆湘阴之兴化徐质夫自土山来一昔夜语甚颠倒且日前尝梦见东坡今复见子何清事相联耶吾所居有亭名闲美尝有白燕巢梁间屡见鹤翔舞于层霄嘱予为诗纪其事质夫大梁人贤而有文佳公子也
77092,羡门安期何在哉？河流上泝昆仑开。 白云不与隐居老，孤鹤自下辽天来。 春江风物正闲美，绿浦潮平柁初起。 暮吹长笛发巴陵，晓挂高帆渡湘水。 世间万变更故新，会当太息摩铜人。 脱裘取酒藉芳草，与子共醉壶中春
