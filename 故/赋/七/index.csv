809864,南方青竹丛林不乏观玩北地气寒非保护得宜即难艺植朕尝有事河干往来数次览竹树之畅茂暂时停辇即行后于禁苑种植颇蕃今经三十馀年迩来延至数亩之广其围至八寸径二寸五分有零古人以竹比君子因而思及草木无知积小以至于高大人有血气加之培养岂非国家桢干之选欤故赋七言一律记之
809834,去岁八九月雨最多民间俗说封地雨故一冬少雪犹可支持自交立春复不见云所以望雨甚殷昨晚密云四起夜深甘霖即霈田间老幼无不举手加额欢声载道朕以民食为天喜均一体故赋七言近体以示群臣
