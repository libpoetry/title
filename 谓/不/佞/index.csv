569221,太宰梦山杨公谓不佞为作桃花岭歌未有以应也今年春以书来云客至吴中册有子二诗然而非子诗也能竟恝然乎哉适晨起行药小径落红狼籍忽有斐然之思因遂成一歌寄公不知其能胜二赝诗否要之落句狂语彼固不肯道也公以为何如
538952,故河间守史公颜其庵曰蠹祝京兆为题卷文待诏赋之会其卷失去而公之嗣鸿胪尊丈命予追书以补予素拙于笔且吴下能为文祝家书甚众史丈必以见属者岂谓不佞亦有杜征南之癖耶故不辞而题于后
