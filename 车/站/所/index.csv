457858,此梦得于予少年十八九时。予共一老农犁田，俄而有女子挎篮至，其衣甚粗，其貌甚常，盖为老农之女抑或孙女，携饭馔耕者也。食既毕，与女并坐一长条椅上，予倦极，乃倚其肩小憩，竟尔入睡。中心温暖怅惘，殆不能词达。苟世果有幸福一事，予将并此世界、古今，一切弃之，而举梦中此一刻也。倚枕思之，条椅予自车站所见，父女二人，则平生未尝见，即梦中亦不相识。予盖行客，偶尔路过，略一助老农耳。苟能梦至睡起，必拽行囊而长去者。
459534,宁乡数日，可记者多，而日饮酒行山，疲绝难书，佳景好怀，皆若呼吸，随来随往，不可复觅矣。所存唯一首，盖岳阳火车站所作，时宿酲未退
