965602,双井咏水仙有妃子尘袜盈盈体素倾城之文予作台种此花当天寒风冽草木萎尽而孤根独秀不畏霜雪时有异香来袭襟袖超然意适若与善人君子处而与之俱化乃知双井未尝得水仙真趣也辄成四十字为之刷耻所病词不能达诸君一笑
641433,奎在乡里时辱先达诸公折辈行与之交者多矣而或远在百里之外近亦不下一二舍以故不获亟从之游独吾叔御道原公武次泉潜夫数君子居相近志相同出入往来无间蚤暮有得必告有疑必质当是时亦诚以为乐矣而未知其为难得也一二年来或出或处或南入于广或东往于齐而奎亦远迹关辅閒居独处每一兴怀平昔从游之乐如在天外茫乎不可复得然后知会合之不易而离索之为苦也昔之人中年为别必数日作恶岂为过哉作诗一首以寄此怀
