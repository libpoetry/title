985679,花头巡检先君纪之详矣孝女乡女子骑虎以救亲今汝滩下有孝女石即其处也乡之得名以此然则汝滩旧名女滩米坑旧名女坑皆当仍旧不可改也吾乡有此二事宜庙而祭之以表励风俗因成一绝道余所志云
932882,前诗感慨颇深犹吾前日之言也明日读而悔之乃复作此然亦未能超然物外也
961949,施元用醉谒邑大夫胡公公贤者也不以为浼己翌旦袖刺见之元用以喜雨十诗为谢仙尉孙公赠诗曰瓮边不识毕吏部笔下方知李翰林释其嫌一时和者相继其族兄德茂复有诗箴之元用遂锐然止酒事有曲折情存彼此然百里不失为通德茂合于义元用勇于决皆是也括苍姜子为长篇以合之简元用兼呈诸公庶几期于大同泯然无迹矣
