1234757,颖川赵琏从予游逾二载复同夜坐草亭考索理义始至大辛亥十月癸未至皇庆壬子五月癸丑而止诵讲之馀时相与步武庭中倚树凝立仰观俯察莫匪佳趣间以所见辑成韵语得十馀篇于琏之行书以赠之
500712,益都城北三十里有邮亭名白羊铺壁间石刻张梦臣学士诗一首乃至大辛亥未第时所作其诗曰迢迢长日路途间两字功名抵死难岂为身荣爱奔竞正缘亲老逼饥寒云霄附凤心徒壮客馆无鱼铗自弹百亩薄田容易办也应无梦到长安仆因次韵书事
