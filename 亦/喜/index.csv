589891,久旱伤稼岁事在夏一雨滂沱遂满皋落农人缔欢予亦喜万物之得所也用感行休缅然长谣不记赓韵
624462,戊寅九月博罗韩季闲以毕娶自潮归舟中烦眩拉余岸行婢青青余素所称善亦喜随之弇中乱竹如箭茅戟列荆枳相牵留道陷黝高下足如簸怪石起伏如豺羊群而流泉香花亦数间之盖所名黄竹矶也行三四里许出谷见江得酒家饮以相劳且待后舟次岁己卯余复在潮归里风正帆行盼睐江岸见此惘然无与语者
499730,庐陵□□寺僧玉鉴之母因乱流离不知所在玉鉴思念不已语及辄流涕乃白佛愿长斋十年卖药以资道里之费求母所在越数月遽得母书而奔走奉迎以归甘旨无不具呜呼岂非墨名儒行至孝而感鬼神也哉庐陵之能文者叙其事余亦喜而作诗题其后
