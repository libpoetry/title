1061039,士大夫湛于不义虽穷极富贵君子过之弗顾而况女子失身于委巷容笑之贱亦岂能自拔哉吾友人赋叹息行有谓而作诸人既属和仆亦拟古乐府为辞伤之于其末开之以正是亦诗人之志也
889471,予与王瞻叔韩通一林梅卿余知默徐彦才六人皆同庚也一登政路五上禁涂其四久已物故所存者独知默与予耳今日得报知默又已云亡念年齿至此予亦岂久于世者乎怅然有感于怀因成数语以自解
949887,木兰花/玉楼春 其一 长安狭邪中，有高自标置者，客非新科不得其门，时颇称之。予尝语人曰：相马失之肥，相士失之瘦，世亦岂可以是论人物乎！戏作此词，为花衢狭客一笑
459742,予往临湘，倚车窗假寐，遂梦与薛辈驱车欲观海，车中议论激烈，为赋诗云：踪迹未随槎入汉，心胸先替海生潮。然左回右折，终未至海而醒。梦中句盖昔年往天津观海车中断句，久已忘失者，遂为补足。或舟车，或步行，将有所往，而卒不能达，此予所屡梦者。不特梦也，醒中亦岂异是
