1079650,唐张琯书记梁时妇人黄鼎因侯景乱没北齐为小校胡儿所虏生二子后附海舶归闻鼓角得岸乃知是会稽郡鼎先在梁许嫁张固及归固适为剡令求与相见不可乃遣令送之宣城鼎在齐时作秋风曲渡海时又作诗三章琯书称其词凄怨自琯时已不传
520316,弘治癸丑予以足疾未瘳倦于医居恒忽忽或有进者曰去城之西三百里太白山之下有泉曰凤泉去城之东百馀里曰石门亦有汤泉去城之东北六十里曰骊山亦有温泉浴其水者痼疾皆愈予闻而异之曰有是哉第以守藩不敢专出入乃遣使上告于天子天子许之予拜命踊跃不敢烦有司自饰具以往感恩志喜因有一律纪之其诗云
