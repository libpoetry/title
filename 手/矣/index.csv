588374,己酉岁壬辰之夜梦与三洲李丈登高台遥望中原但见齐州九点在苍霭中隐隐可辨三洲曰宇宙内事吾儒分内事也曰子知分内之事则知尽分内之道乎三洲又曰吾今乃知居高则明处下则塞曰子知明塞之义则知尽居处之道矣三洲又曰天地山河存乎两界秦晋为首闽越为尾馀皆毛发肢节也曰子通督任之义则知通致理之源矣须臾云霞四歛皎日照衣环顾太和万物融合浑为一丸三洲曰此所谓弄丸者耶曰子知转九之义则宇宙之柄在手矣语罢而觉遂赋四章以纪其事因以赠三洲之
843007,黄忠端画所见古松为长卷作记七章载集中杨抟九孝廉尝携报国寺四松应天郊坛二松来京予题有诗后九年又出天台东西九松属题盖先德所藏已分为二中更豪夺近始索回案诸原记尚缺包山以下三章不知落谁手矣
