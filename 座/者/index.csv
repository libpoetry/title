552937,三月廿四日会饮于姚先生宗文家时在座者以斋黄先生文竹夏先生野亭沈先生仲良陈先生列坐以齿行酒侑食仰独山之高俯长淮之深燕笑一日之间有足乐者黄先生起论山川形胜因及曾杨之学赋诗一挥而就老成特达其何可及耶因次韵于后纪胜集云
569679,林大迪者故同年尚书对山子也闰秋之月忽访我海上以其所著丛桂堂草来读之大较鸿鬯典丽不操闽音而七言古近体尤自烺烺维林之先父子兄弟正八座者四人其它乘朱轮组银艾者又十余人大较以高节伟行着天下盖业先其大者而于兹途实未辟也夫岂独闽自待用先生与长沙诸公角善夫先生与北地信阳诸公角而草昧尚屯时伤质胜君子犹有歉焉今者彬彬矣筚路蓝缕之徒大迪其超乘焉美哉余甫有笔砚戒不能为之叙而以一诗致赏
