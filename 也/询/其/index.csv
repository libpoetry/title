1077991,峤南僧罕遵戒律况向上事独琮师隐居湖岩绝不至城市超然拔俗闻余来策杖见过与语可人知为饱参衲子也询其所见盖尝从长芦了游了居长芦聚徒至千五百众道价籍甚江淮间余虽不之识然声气相合心期自亲尝辱贻问今见琮益知了之门风孤峻真楷老儿孙也退处天台琮将浮海访之因赋诗赠琮且简了公异时得归决须相随于石桥侧可以握手一笑梁溪居士云
828010,曩岁住武昌有卖饼叟作秦声寒夜过深巷其音幽咽以长爇小炉担间以竹筒炊饼令爇焦香喷鼻自予入都遭世变忽忽二十馀年今以事复来城中闻声呼之果叟也询其年已七十自言业卖饼四十年矣感念旧事为作一绝
