438807,兴定庚辰夏六月望予与元好问赵郡李献能同游玉华谷又将历崧前诸刹因憩于少姨庙元周行廊庑得古仙人词于壁间然其首章直屋漏雨为所漫剥殆不可辨乃磴木石而上拂拭汛涤迫视者久之始可完读观其体则柏梁事则终始二汉字画在钟王之间东井又元鼎所都幽州必贤宗子虞也夫眷眷不忘幽州者非吾田畴尚谁欤田复所事之雠却曹瞒之赏衰俗波荡中挺挺有烈丈夫风气其死而不忘盖无疑其能道此语亦无疑观者不应以文体古今之变而疑仙语也噫仙山灵岳宜有闳衍博大
520339,予登西山绝顶既望武侯祠庙而一吊矣时侍臣有指渭水之阳而告者曰此即太公磻溪也噫昔人不作风物如故虽鹰扬事业殆一浮云耳亦作一诗以吊云
520336,郿坞即董卓所据处也噫人生几何而彼乃积金储谷为三十年规何愚甚哉且卓之所为虽燃脐于市不足以偿其罪予因经此遂以诗叹之
