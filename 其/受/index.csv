1223934,缙山张君荣字仲华来丞抚之崇仁历两政六年心平气顺上下相安如一日虽有远役重劳亦无阙事甚可称也予之閒居相爱如故旧每怀扈从东道往来缙山道中见其风土之胜民俗之美未尝不谈道以为乐于其受代调官京师因记之以诗而与之别明年进秩南来观旧治父老儿童相迎于东门之外又当歌此以为一笑之欢也
422978,庐山杂诗十四首 其十三 王思任游记称：尝于五老峰头望海绵万里。余虽不敢必，亦庶几遇之。八月二日晨起倚栏，山下川原平时历历在目，至是则满屯白云，浩然如海，深不见底，若浮若沈。日光俄上，辉映万状，其受日深者，色通明如琥珀，浅者晕若芙蕖。少焉，英英飞上，缤纷山谷间，使人神意为夺。古人真不我欺也
