809709,朕每至南方览景物雅趣川泽秀丽者靡不赏玩移时也虽身居九五乐佳山水之情与众何异但不至旷日迟久有累居民耳所以一目即过者亦恐后人错借口实而不知所以然也至于茱萸湾之行宫乃系盐商百姓感恩之诚而建起虽不与地方官吏但工价不下数千尝览汉书文帝惜露台百金后世称之况为三宿所费十倍于此乎故作述怀近体一首以自警又粘之壁间以示维扬之众
521870,宣城徐士元浮沈州县二十年始有南台之选其阅历多矣将能为国家建久远之策而不诡于玉石朱紫之辨乎故诗以叙别而不及其他
1070929,海外气候每岁三四月间已如剧暑客有自吉阳至者寓馆问汉亭累日且言吉阳气候昼夜如炊因叹此邦之胜乃知人生无有足时不经热恼岂知平日之清凉乎故古之达者每以此对治释氏云推落大火坑火坑变成池皮鞋和尚以为即时清凉也苏公亦云岭南瘴毒地有此江月寒乃知天壤间何人不清安予谪居岭海踰十五年见闻习熟不以为异因作此诗以自慰且以警世之贱丈夫一不快即愁叹怨愤或讥谤怒骂如柳刘之徒盖未足以语此也
