563101,廉宪王母诰封张太恭人七十寿诗张太恭人刲股血诚神明降鉴天子既表怀清之宅复疏观察之恩荣名所归吉祥来集兹大夫盟府纪功祝釐竣事正当太夫人七帙设帨之辰是日也白华朱萼赓束晢之诗青鸟丹砂受西池之箓九牧之中三乐咸备诗以为贺
77092,羡门安期何在哉？河流上泝昆仑开。 白云不与隐居老，孤鹤自下辽天来。 春江风物正闲美，绿浦潮平柁初起。 暮吹长笛发巴陵，晓挂高帆渡湘水。 世间万变更故新，会当太息摩铜人。 脱裘取酒藉芳草，与子共醉壶中春
772340,道光甲申，瑩幕游台，得一生玳瑁，大径五尺，放之海中。更十四年戊戌四月，以备兵再至，舟近鹿耳门数里，白昼，海面一物迎舟而来，渐近则一径丈大龟，背负白鹤，向舟昂首而立，波浪不兴，海平如镜。舟中数十人咸讶之。及舟而没。或曰：是昔年玳瑁；或曰非也，台湾当太平，海神遣迎使舟耳。非戴圣主威灵，曷以有此哉？悚然有赋
