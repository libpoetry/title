959161,绍定闽寇平上功省府黄伯厚与焉余时在政事堂赵用甫掾西曹力言此文墨士请官以左选既而赏戾法迄授武阶去岁戊戌用甫帅鄞乃来为阃属余浪迹湖山岁馀始一见稍稔接觞咏亹亹迫人间及前事有见晚恨余与之酒曰一文资直慁子然以人废法虽相知如今日亦弗敢则笑而不怨赴调行在所赠以君莫愁之歌
1214576,石门张氏园几二百年事见语溪志南石先生既宣慰河东退而家居每与宾友觞咏其中闻之里父老公之曾祖君为郡太守而归有指而詈之者阍人执以请命公曰彼安敢詈我与之酒且有以赠之责门者曰吾岂以贵势凌人哉汝不待教令而拘系之是扬吾恶名以为子孙累也逐而易之噫斯其所以嗣世益昌而此园之所以弗废与
