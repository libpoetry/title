837813,节孝萧母陈太君者吾台之苗栗人也苑里蔡启运茂才为状其事略以告于当世士大夫谨按太君年二十有七而寡奉二老抚三孤两无所憾今太君已六十有一两子成立且含饴而弄孙矣苦节之甘方兴未艾哲嗣辈将乞言以为寿郑毓臣上舍邮书来岑予为声之诗编以诒来者亦阐扬幽隐之意云尔
819829,阅两浙輶轩录载绍兴张岱事岱字宗子累世通显服食豪侈家蓄梨园数部日与诸胜流度曲徵歌及间以古学挑之则自四部七略以至唐宋说家荟萃琐屑之书靡不赅悉尝自谓少壮秾华恍如梦境耳因有感于李猛庵丈之为人率赋一律寄赠
