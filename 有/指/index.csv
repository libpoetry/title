520339,予登西山绝顶既望武侯祠庙而一吊矣时侍臣有指渭水之阳而告者曰此即太公磻溪也噫昔人不作风物如故虽鹰扬事业殆一浮云耳亦作一诗以吊云
1214576,石门张氏园几二百年事见语溪志南石先生既宣慰河东退而家居每与宾友觞咏其中闻之里父老公之曾祖君为郡太守而归有指而詈之者阍人执以请命公曰彼安敢詈我与之酒且有以赠之责门者曰吾岂以贵势凌人哉汝不待教令而拘系之是扬吾恶名以为子孙累也逐而易之噫斯其所以嗣世益昌而此园之所以弗废与
