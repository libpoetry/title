1214688,余自辛亥岁馆于魏塘吴氏时义士静心先生方无恙长子彦良应门于家次子景良输力于时皆一时伟人季子季良为赘婿于外与余尤相友善岁壬申景良卒于官所归葬胥山诸孙各求分异学遂废而余乃去矣顷者不逞之徒坏其守冢之庐季良之子璋闻于官罪人斯得众称之曰能故为是诗以勉之
828392,辛未十二月至旅顺行在所上为僦小楼三椽并购铁床一长方桌二椅四饭碗菜碗小碟羹匙竹筋各四茶壶一茶杯四水壶二白铁镬二炒勺一小铁勺二乃至盥漱之具罔弗备皆上亲过目次日入谢谕曰患难君臣犹兄弟也其无谢此千古臣子受恩所未有者敬谨陈之一室以示子孙勿忘报称今岁壬申秋八月立之君任勉甫聚晤室中每至夜分因为之图并纪以诗
777449,台中夏晷长于中土者数刻岁壬申1752六月望后一日课士因拈唐文宗我爱夏日长之句为题实写现景非赋古也书此以示诸生
