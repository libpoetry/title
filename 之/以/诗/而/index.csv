1223934,缙山张君荣字仲华来丞抚之崇仁历两政六年心平气顺上下相安如一日虽有远役重劳亦无阙事甚可称也予之閒居相爱如故旧每怀扈从东道往来缙山道中见其风土之胜民俗之美未尝不谈道以为乐于其受代调官京师因记之以诗而与之别明年进秩南来观旧治父老儿童相迎于东门之外又当歌此以为一笑之欢也
520391,马鞍山之普光寺有池曰仰天池实予始祖悯王奉大雄氏处也允为诸刹首称昔有老宿性空者住其间予尝贻之以诗而一时之名士皆属和焉以今计之盖二十年矣兹予重游于此而性空已久入寂同吟者亦多星散因感于中复为一诗以贻住持者云
