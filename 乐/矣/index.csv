1062784,子庄猎于近郊志康闻之盛赞如皋之举且督分鲜之饷再以诗往而子庄不报夫践霜雪跨陵谷以从禽荒之游乐则乐矣然未必贤伉俪之所喜也不然鲜胡为而不至哉故余再次来韵以索其情
641433,奎在乡里时辱先达诸公折辈行与之交者多矣而或远在百里之外近亦不下一二舍以故不获亟从之游独吾叔御道原公武次泉潜夫数君子居相近志相同出入往来无间蚤暮有得必告有疑必质当是时亦诚以为乐矣而未知其为难得也一二年来或出或处或南入于广或东往于齐而奎亦远迹关辅閒居独处每一兴怀平昔从游之乐如在天外茫乎不可复得然后知会合之不易而离索之为苦也昔之人中年为别必数日作恶岂为过哉作诗一首以寄此怀
